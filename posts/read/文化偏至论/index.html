<!DOCTYPE html>
<html lang="zh" dir="auto">

<head><meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, shrink-to-fit=no">
<meta name="robots" content="index, follow">
<title>文化偏至论 | GopherDing&#39;s Blog</title>
<meta name="keywords" content="">
<meta name="description" content="掊物質而張靈明，任個人而排眾數。">
<meta name="author" content="鲁迅">
<link rel="canonical" href="https://gopherding.github.io/posts/read/%E6%96%87%E5%8C%96%E5%81%8F%E8%87%B3%E8%AE%BA/">
<link crossorigin="anonymous" href="/assets/css/stylesheet.css" rel="preload stylesheet" as="style">
<script defer crossorigin="anonymous" src="/assets/js/highlight.js" onload="hljs.initHighlightingOnLoad();"></script>
<link rel="icon" href="https://gopherding.github.io/img/GopherSpaceCommunity.png">
<link rel="icon" type="image/png" sizes="16x16" href="https://gopherding.github.io/img/GopherSpaceCommunity.png">
<link rel="icon" type="image/png" sizes="32x32" href="https://gopherding.github.io/img/GopherSpaceCommunity.png">
<link rel="apple-touch-icon" href="https://gopherding.github.io/img/GopherSpaceCommunity.png">
<link rel="mask-icon" href="https://gopherding.github.io/img/GopherSpaceCommunity.png">
<meta name="theme-color" content="#2e2e33">
<meta name="msapplication-TileColor" content="#2e2e33">
<link rel="alternate" hreflang="zh" href="https://gopherding.github.io/posts/read/%E6%96%87%E5%8C%96%E5%81%8F%E8%87%B3%E8%AE%BA/">
<noscript>
    <style>
        #theme-toggle,
        .top-link {
            display: none;
        }

    </style>
    <style>
        @media (prefers-color-scheme: dark) {
            :root {
                --theme: rgb(29, 30, 32);
                --entry: rgb(46, 46, 51);
                --primary: rgb(218, 218, 219);
                --secondary: rgb(155, 156, 157);
                --tertiary: rgb(65, 66, 68);
                --content: rgb(196, 196, 197);
                --hljs-bg: rgb(46, 46, 51);
                --code-bg: rgb(55, 56, 62);
                --border: rgb(51, 51, 51);
            }

            .list {
                background: var(--theme);
            }

            .list:not(.dark)::-webkit-scrollbar-track {
                background: 0 0;
            }

            .list:not(.dark)::-webkit-scrollbar-thumb {
                border-color: var(--theme);
            }
        }

    </style>
</noscript>

<script src="//busuanzi.ibruce.info/busuanzi/2.3/busuanzi.pure.mini.js"></script>
<link rel="stylesheet" href="https://cdn.bootcdn.net/ajax/libs/font-awesome/6.7.2/css/all.css">

<script src="https://cdn.bootcdn.net/ajax/libs/jquery/3.7.1/jquery.min.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = ""; 
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
<meta property="og:title" content="文化偏至论" />
<meta property="og:description" content="掊物質而張靈明，任個人而排眾數。" />
<meta property="og:type" content="article" />
<meta property="og:url" content="https://gopherding.github.io/posts/read/%E6%96%87%E5%8C%96%E5%81%8F%E8%87%B3%E8%AE%BA/" /><meta property="article:section" content="posts" />
<meta property="article:published_time" content="2025-09-01T15:55:23+08:00" />
<meta property="article:modified_time" content="2025-09-01T15:55:23+08:00" />

<meta name="twitter:card" content="summary"/>
<meta name="twitter:title" content="文化偏至论"/>
<meta name="twitter:description" content="掊物質而張靈明，任個人而排眾數。"/>


<script type="application/ld+json">
{
  "@context": "https://schema.org",
  "@type": "BreadcrumbList",
  "itemListElement": [

        {
          "@type": "ListItem",
          "position":  1 ,
          "name": "📚文章",
          "item": "https://gopherding.github.io/posts/"
        },

        {
          "@type": "ListItem",
          "position":  2 ,
          "name": "📕 阅读",
          "item": "https://gopherding.github.io/posts/read/"
        }, 
    {
      "@type": "ListItem",
      "position":  3 ,
      "name": "文化偏至论",
      "item": "https://gopherding.github.io/posts/read/%E6%96%87%E5%8C%96%E5%81%8F%E8%87%B3%E8%AE%BA/"
    }
  ]
}
</script>
<script type="application/ld+json">
{
  "@context": "https://schema.org",
  "@type": "BlogPosting",
  "headline": "文化偏至论",
  "name": "文化偏至论",
  "description": "掊物質而張靈明，任個人而排眾數。",
  "keywords": [
    ""
  ],
  "articleBody": "文化偏至论 中國既以自尊大昭聞天下，善詆諆者，或謂之頑固；且將抱守殘闕，以底於滅亡。近世人士，稍稍耳新學之語，則亦引以為愧，翻然思變，言非同西方之理弗道，事非合西方之術弗行，掊擊舊物，惟恐不力，曰將以革前繆而圖富強也。間嘗論之：昔者帝軒轅氏之戡蚩尤而定居於華土也，典章文物，於以權輿，有苗裔之繁衍於茲，則更改張皇，益臻美大。其蠢蠢于四方者，胥蕞爾小蠻夷耳，厥種之所創成，無一足為中國法，是故化成發達，咸出於己而無取乎人。降及周秦，西方有希臘羅馬起，藝文思理，燦然可觀，顧以道路之艱，波濤之惡，交通梗塞，未能擇其善者以為師資。洎元明時，雖有一二景教父師，以教理暨曆算質學於中國，而其道非盛。故迄於海禁既開，皙人踵至之頃，中國之在天下，見夫四夷之則效上國，革面來賓者有之；或野心怒發，狡焉思逞者有之；若其文化昭明，誠足以相上下者，蓋未之有也。屹然出中央而無校讎，則其益自尊大，寶自有而傲睨萬物，固人情所宜然，亦非甚背於理極者矣。雖然，惟無校讎故，則宴安日久，苓落以胎，迫拶不來，上征亦輟，使人苶，使人屯，其極為見善而不思式。有新國林起於西，以其殊異之方術來向，一施吹拂，塊然踣傹，人心始自危，而輇才小慧之徒，於是競言武事。後有學於殊域者，近不知中國之情，遠復不察歐美之實，以所拾塵芥，羅列人前，謂鉤爪鋸牙，為國家首事，又引文明之語，用以自文，徵印度波蘭，作之前鑒。夫以力角盈絀者，于文野亦何關？遠之則羅馬之於東西戈爾，邇之則中國之於蒙古女真，此程度之離距為何如，決之不待智者。然其勝負之數，果奈何矣？苟曰是惟往古為然，今則機械其先，非以力取，故勝負所判，即文野之由分也。則曷弗啟人智而開發其性靈，使知罟獲戈矛，不過以禦豺虎，而喋喋譽白人肉攫之心，以為極世界之文明者又何耶？且使如其言矣，而舉國猶孱，授之巨兵，奚能勝任，仍有僵死而已矣。嗟夫，夫子蓋以習兵事為生，故不根本之圖，而僅提所學以干天下；雖兜牟深隱其面，威武若不可陵，而干祿之色，固灼然現於外矣！計其次者，乃復有製造商估立憲國會之說。前二者素見重於中國青年間，縱不主張，治之者亦將不可縷數。蓋國若一日存，固足以假力圖富強之名，博志士之譽；即有不幸，宗社為墟，而廣有金資，大能溫飽，即使怙恃既失，或被虐殺如猶太遺黎，然善自退藏，或不至於身受；縱大禍垂及矣，而倖免者非無人，其人又適為己，則能得溫飽又如故也。若夫後二，可無論已。中較善者，或誠痛乎外侮迭來，不可終日，自既荒陋，則不得已，姑拾他人之緒餘，思鳩大群以抗禦，而又飛揚其性，善能攘擾，見異己者興，必借眾以陵寡，托言眾治，壓制乃尤烈于暴君。此非獨於理至悖也，即緣救國是圖，不惜以個人為供獻，而考索未用，思慮粗疏，茫未識其所以然，輒皈依於眾志，蓋無殊痼疾之人，去藥石攝衛之道弗講，而乞靈於不知之力，拜禱稽首于祝由之門者哉。至尤下而居多數者，乃無過假是空名，遂其私欲，不顧見諸實事，將事權言議，悉歸奔走干進之徒，或至愚屯之富人，否亦善壟斷之市儈，特以自長營搰，當列其班，況復掩自利之惡名，以福群之令譽，捷徑在目，斯不憚竭蹶以求之耳。嗚呼，古之臨民者，一獨夫也；由今之道，且頓變而為千萬無賴之尤，民不堪命矣，於興國究何與焉。顧若而人者，當其號召張皇，蓋蔑弗托近世文明為後盾，有佛戾其說者起，輒諡之曰野人，謂為辱國害群，罪當甚於流放。第不知彼所謂文明者，將已立準則，慎施去取，指善美而可行諸中國之文明乎，抑成事舊章，咸棄捐不顧，獨指西方文化而為言乎？物質也，眾數也，十九世紀末葉文明之一面或在茲，而論者不以為有當。蓋今所成就，無一不繩前時之遺跡，則文明必日有其遷流，又或抗往代之大潮，則文明亦不能無偏至。誠若為今立計，所當稽求既往，相度方來，掊物質而張靈明，任個人而排眾數。人既發揚踔厲矣，則邦國亦以興起。奚事抱枝拾葉，徒金鐵國會立憲之云乎？夫勢利之念昌狂於中，則是非之辨為之昧，措置張主，輒失其宜，況乎志行汙下，將借新文明之名，以大遂其私欲者乎？是故今所謂識時之彥，為按其實，則多數常為盲子，寶赤菽以為玄珠，少數乃為巨奸，垂微餌以冀鯨鯢。即不若是，中心皆中正無瑕玷矣，於是拮据辛苦，展其雄才，漸乃志遂事成，終致彼所謂新文明者，舉而納之中國，而此遷流偏至之物，已陳舊于殊方者，馨香頂禮，吾又何為若是其芒芒哉！是何也？曰物質也，眾數也，其道偏至。根史實而見於西方者不得已，橫取而施之中國則非也。借曰非乎？請循其本——\n夫世紀之元，肇於耶穌出世，歷年既百，是為一期，大故若興，斯即此世紀所有事，蓋從歷來之舊貫，而假是為區分，無奧義也。誠以人事連綿，深有本柢，如流水之必自原泉，卉木之茁於根茇，倏忽隱見，理之必無。故苟為尋繹其條貫本末，大都蟬聯而不可離，若所謂某世紀文明之特色何在者，特舉犖犖大者而為言耳。按之史實，乃如羅馬統一歐洲以來，始生大洲通有之歷史；已而教皇以其權力，制禦全歐，使列國靡然受圈，如同社會，疆域之判，等於一區；益以梏亡人心，思想之自由幾絕，聰明英特之士，雖摘發新理，懷抱新見，而束於教令，胥緘口結舌而不敢言。雖然，民如大波，受沮益浩，則於是始思脫宗教之繫縛，英德二國，不平者多，法皇宮庭，實為怨府，又以居於意也，乃並意太利人而疾之。林林之民，咸致同情於不平者，凡有能阻泥教旨，抗拒法皇，無間是非，輒與贊和。時則有路德（M.Luther）者起於德，謂宗教根元，在乎信仰，制度戒法，悉其榮華，力擊舊教而仆之。自所創建，在廢棄階級，黜法皇僧正諸號，而代以牧師，職宣神命，置身社會，弗殊常人；儀式禱祈，亦簡其法。至精神所注，則在牧師地位，無所勝於平人也。轉輪既始，烈栗遍於歐洲，受其改革者，蓋非獨宗教而已，且波及於其他人事，如邦國離合，爭戰原因，後茲大變，多基於是。加以束縛弛落，思索自由，社會蔑不有新色，則有爾後超形氣學上之發見，與形氣學上之發明。以是胚胎，又作新事：發隱地也，善機械也，展學藝而拓貿遷也，非去羈勒而縱人心，不有此也。顧世事之常，有動無定，宗教之改革已，自必益進而求政治之更張。溯厥由來，則以往者顛覆法皇，一假君主之權力，變革既畢，其力乃張，以一意孤臨萬民，在下者不能加之抑制，日夕孳孳，惟開拓封域是務，驅民納諸水火，絕無所動於心：生計絀，人力耗矣。而物反於窮，民意遂動，革命於是見於英，繼起於美，復次則大起於法朗西，掃蕩門第，平一尊卑，政治之權，主以百姓，平等自由之念，社會民主之思，彌漫于人心。流風至今，則凡社會政治經濟上一切權利，義必悉公諸眾人，而風俗習慣道德宗教趣味好尚言語暨其他為作，俱欲去上下賢不肖之閑，以大歸乎無差別。同是者是，獨是者非，以多數臨天下而暴獨特者，實十九世紀大潮之一派，且曼衍入今而未有既者也。更舉其他，則物質文明之進步是已。當舊教盛時，威力絕世，學者有見，大率默然，其有毅然表白於眾者，每每獲囚戮之禍。遞教力墮地，思想自由，凡百學術之事，勃焉興起，學理為用，實益遂生，故至十九世紀，而物質文明之盛，直傲睨前此二千餘年之業績。數其著者，乃有棉鐵石炭之屬，產生倍舊，應用多方，施之戰鬥製造交通，無不功越於往日；為汽為電，咸聽指揮，世界之情狀頓更，人民之事業益利。久食其賜，信乃彌堅，漸而奉為圭臬，視若一切存在之本根，且將以之範圍精神界所有事，現實生活，膠不可移，惟此是尊，惟此是尚，此又十九世紀大潮之一派，且曼衍入今而未有既者也。雖然，教權龐大，則覆之假手於帝王，比大權盡集一人，則又顛之以眾庶。理若極於眾庶矣，而眾庶果足以極是非之端也耶？宴安逾法，則矯之以教宗，遞教宗淫用其權威，則又掊之以質力。事若盡於物質矣，而物質果品盡人生之本也耶？平意思之，必不然矣。然而大勢如是者，蓋如前言，文明無不根舊跡而演來，亦以矯往事而生偏至，緣督校量，其頗灼然，猶孑與躄焉耳。特其見於歐洲也，為不得已，且亦不可去，去孑與躄，斯失孑與躄之德，而留者為空無。不安受寶重之者奈何？顧橫被之不相係之中國而膜拜之，又寧見其有當也？明者微睇，察逾眾凡，大土哲人，乃蚤識其弊而生憤歎，此十九世紀末葉思潮之所以變矣。德人尼佉（Fr.Nietzsche）氏，則假察羅圖斯德羅（Zarathustra）之言曰，吾行太遠，孑然失其侶，返而觀夫今之世，文明之邦國矣，斑斕之社會矣。特其為社會也，無確固之崇信；眾庶之於知識也，無作始之性質。邦國如是，奚能淹留？吾見放于父母之邦矣！聊可望者，獨苗裔耳。此其深思遐矚，見近世文明之偽與偏，又無望於今之人，不得已而念來葉者也。\n然則十九世紀末思想之為變也，其原安在，其實若何，其力之及於將來也又奚若？曰言其本質，即以矯十九世紀文明而起者耳。蓋五十年來，人智彌進，漸乃返觀前此，得其通弊，察其黮闇，於是浡焉興作，會為大潮，以反動破壞充其精神，以獲新生為其希望，專向舊有之文明，而加之掊擊掃蕩焉。全歐人士，為之栗然震驚者有之，芒然自失者有之，其力之烈，蓋深入於人之靈府矣。然其根柢，乃遠在十九世紀初葉神思一派；遞夫後葉，受感化于其時現實之精神，已而更立新形，起以抗前時之現實，即所謂神思宗之至新者也。若夫影響，則眇眇來世，肊測殊難，特知此派之興，決非突見而靡人心，亦不至突滅而歸烏有，據地極固，函義甚深。以是為二十世紀文化始基，雖云早計，然其為將來新思想之朕兆，亦新生活之先驅，則按諸史實所昭垂，可不俟繁言而解者已。顧新者雖作，舊亦未僵，方遍滿歐洲，冥通其地人民之呼吸，餘力流衍，乃擾遠東，使中國之人，由舊夢而入於新夢，衝決囂叫，狀猶狂酲。夫方賤古尊新，而所得既非新，又至偏而至偽，且復橫決，浩乎難收，則一國之悲哀亦大矣。今為此篇，非云已盡西方最近思想之全，亦不為中國將來立則，惟疾其已甚，施之抨彈，猶神思新宗之意焉耳。故所述止於二事：曰非物質，曰重個人。\n個人一語，入中國未三四年，號稱識時之士，多引以為大詬，苟被其諡，與民賊同。意者未遑深知明察，而迷誤為害人利己之義也歟？夷考其實，至不然矣。而十九世紀末之重個人，則弔詭殊恒，尤不能與往者比論。試案爾時人性，莫不絕異其前，入於自識，趣於我執，剛愎主己，於庸俗無所顧忌。如詩歌說部之所記述，每以驕蹇不遜者為全局之主人。此非操觚之士，獨憑神思構架而然也，社會思潮，先發其朕，則趍之載籍而已矣。蓋自法朗西大革命以來，平等自由，為凡事首，繼而普通教育及國民教育，無不基是以遍施。久浴文化，則漸悟人類之尊嚴；既知自我，則頓識個性之價值；加以往之習慣墜地，崇信蕩搖，則其自覺之精神，自一轉而之極端之主我。且社會民主之傾向，勢亦大張，凡個人者，即社會之一分子，夷隆實陷，是為指歸，使天下人人歸於一致，社會之內，蕩無高卑。此其為理想誠美矣，顧於個人殊特之性，視之蔑如，既不加之別分，且欲致之滅絕。更舉黮闇，則流弊所至，將使文化之純粹者，精神益趨於固陋，頹波日逝，纖屑靡存焉。蓋所謂平社會者，大都夷峻而不湮卑，若信至程度大同，必在前此進步水準以下。況人群之內，明哲非多，傖俗橫行，浩不可禦，風潮剝蝕，全體以淪於凡庸。非超越塵埃，解脫人事，或愚屯罔識，惟眾是從者，其能緘口而無言乎？物反于極，則先覺善鬥之士出矣：德人斯契納爾（M.Stirner）乃先以極端之個人主義現於世。謂真之進步，在於己之足下。人必發揮自性，而脫觀念世界之執持。惟此自性，即造物主。惟有此我，本屬自由；既本有矣，而更外求也，是曰矛盾。自由之得以力，而力即在乎個人，亦即資財，亦即權利。故苟有外力來被，則無間出於寡人，或出於眾庶，皆專制也。國家謂吾當與國民合其意志，亦一專制也。眾意表現為法律，吾即受其束縛，雖曰為我之輿臺，顧同是輿臺耳。去之奈何？曰：在絕義務。義務廢絕，而法律與偕亡矣。意蓋謂凡一個人，其思想行為，必以己為中樞，亦以己為終極：即立我性為絕對之自由者也。至勖賓霍爾（A.Schopenhauer），則自既以兀傲剛愎有名，言行奇觚，為世希有；又見夫盲瞽鄙倍之眾，充塞兩間，乃視之與至劣之動物並等，愈益主我揚己而尊天才也。至丹麥哲人契開迦爾（S.Kierkegaard）則憤發疾呼，謂惟發揮個性，為至高之道德，而顧瞻他事，胥無益焉。其後有顯理伊勃生（Henrik Ibsen）見於文界，瑰才卓識，以契開迦爾之詮釋者稱。其所著書，往往反社會民主之傾向，精力旁注，則無間習慣信仰道德，苟有拘於虛而偏至者，無不加之觝排。更睹近世人生，每托平等之名，實乃愈趨於惡濁，庸凡涼薄，日益以深，頑愚之道行，偽詐之勢逞，而氣宇品性，卓爾不群之士，乃反窮於草莽，辱于泥塗，個性之尊嚴，人類之價值，將咸歸於無有，則常為慷慨激昂而不能自已也。如其《民敵》一書，謂有人寶守真理，不阿世媚俗，而不見容于人群，狡獪之徒，乃巍然獨為眾愚領袖，借多陵寡，植黨自私，於是戰鬥以興，而其書亦止：社會之象，宛然具於是焉。若夫尼佉，斯個人主義之至雄桀者矣，希望所寄，惟在大士天才；而以愚民為本位，則惡之不殊蛇蠍。意蓋謂治任多數，則社會元氣，一旦可隳，不若用庸眾為犧牲，以冀一二天才之出世，遞天才出而社會之活動亦以萌，即所謂超人之說，嘗震驚歐洲之思想界者也。由是觀之，彼之謳歌眾數，奉若神明者，蓋僅見光明一端，他未遍知，因加讚頌，使反而觀諸黑暗，當立悟其不然矣。一梭格拉第也，而眾希臘人鴆之，一耶穌基督也，而眾猶太人磔之，後世論者，孰不云繆，顧其時則從眾志耳。設留今之眾志，趍諸載籍，以俟評騭於來哲，則其是非倒置，或正如今人之視往古，未可知也。故多數相朋，而仁義之途，是非之端，樊然殽亂；惟常言是解，於奧義也漠然。常言奧義，孰近正矣？是故布魯多既殺該撒，昭告市人，其詞秩然有條，名分大義，炳如觀火；而眾之受感，乃不如安多尼指血衣之數言。於是方群推為愛國之偉人，忽見逐於域外。夫譽之者眾數也，逐之者又眾數也，一瞬息中，變易反復，其無特操不俟言；即觀現象，已足知不祥之消息矣。故是非不可公於眾，公之則果不誠；政事不可公於眾，公之則治不郅。惟超人出，世乃太平。苟不能然，則在英哲。嗟夫，彼持無政府主義者，其顛覆滿盈，剷除階級，亦已至矣，而建說創業諸雄，大都以導師自命。夫一導眾從，智愚之別即在斯。與其抑英哲以就凡庸，曷若置眾人而希英哲？則多數之說，繆不中經，個性之尊，所當張大，蓋揆之是非利害，已不待繁言深慮而可知矣。雖然，此亦賴夫勇猛無畏之人，獨立自強，去離塵垢，排輿言而弗淪於俗囿者也。\n若夫非物質主義者，猶個人主義然，亦興起於抗俗。蓋唯物之傾向，固以現實為權輿，浸潤人心，久而不止。故在十九世紀，爰為大潮，據地極堅，且被來葉，一若生活本根，舍此將莫有在者。不知縱令物質文明，即現實生活之大本，而崇奉逾度，傾向偏趨，外此諸端，悉棄置而不顧，則按其究竟，必將緣偏頗之惡因，失文明之神旨，先以消耗，終以滅亡，歷世精神，不百年而具盡矣。遞夫十九世紀後葉，而其弊果益昭，諸凡事物，無不質化，靈明日以虧蝕，旨趣流於平庸，人惟客觀之物質世界是趨，而主觀之內面精神，乃舍置不之一省。重其外，放其內，取其質，遺其神，林林眾生，物欲來蔽，社會憔悴，進步以停，於是一切詐偽罪惡，蔑弗乘之而萌，使性靈之光，愈益就於黯淡：十九世紀文明一面之通弊，蓋如此矣。時乃有新神思宗徒出，或崇奉主觀，或張皇意力，匡糾流俗，厲如電霆，使天下群倫，為聞聲而搖蕩。即具他評騭之士，以至學者文家，雖意主和平，不與世迕，而見此唯物極端，且殺精神生活，則亦悲觀憤歎，知主觀與意力主義之興，功有偉于洪水之有方舟者焉。主觀主義者，其趣凡二：一謂惟以主觀為準則，用律諸物；一謂視主觀之心靈界，當較客觀之物質界為尤尊。前者為主觀傾向之極端，力特著於十九世紀末葉，然其趨勢，頗與主我及我執殊途，僅於客觀之習慣，無所盲從，或不置重，而以自有之主觀世界為至高之標準而已。以是之故，則思慮動作，咸離外物，獨往來於自心之天地，確信在是，滿足亦在是，謂之漸自省具內曜之成果可也。若夫興起之由，則原於外者，為大勢所向，胥在平庸之客觀習慣，動不由己，發如機緘，識者不能堪，斯生反動；其原於內者，乃實以近世人心，日進於自覺，知物質萬能之說，且逸個人之情意，使獨創之力，歸於槁枯，故不得不以自悟者悟人，冀挽狂瀾于方倒耳。如尼佉伊勃生諸人，皆據其所信，力抗時俗，示主觀傾向之極致；而契開迦爾則謂真理準則，獨在主觀，惟主觀性，即為真理，至凡有道德行為，亦可弗問客觀之結果若何，而一任主觀之善惡為判斷焉。其說出世，和者日多，於是思潮為之更張，騖外者漸轉而趣內，淵思冥想之風作，自省抒情之意蘇，去現實物質與自然之樊，以就其本有心靈之域；知精神現象實人類生活之極顛，非發揮其輝光，于人生為無當；而張大個人之人格，又人生之第一義也。然爾時所要求之人格，有甚異於前者。往所理想，在知見情操，兩皆調整，若主智一派，則在聰明睿智，能移客觀之大世界於主觀之中者。如是思惟，迨黑該爾（F.Hegel）出而達其極。若羅曼暨尚古一派，則息孚支培黎（Shaftesbury）承盧騷（J.Rousseau）之後，尚容情感之要求，特必與情操相統一調和，始合其理想之人格。而希籟（Fr.Schiller）氏者，乃謂必知感兩性，圓滿無間，然後謂之全人。顧至十九世紀垂終，則理想為之一變。明哲之士，反省於內面者深，因以知古人所設具足調協之人，決不能得之今世；惟有意力軼眾，所當希求，能於情意一端，處現實之世，而有勇猛奮鬥之才，雖屢踣屢僵，終得現其理想：其為人格，如是焉耳。故如勖賓霍爾所張主，則以內省諸己，豁然貫通，因曰意力為世界之本體也；尼佉之所希冀，則意力絕世，幾近神明之超人也；伊勃生之所描寫，則以更革為生命，多力善鬥，即迕萬眾不懾之強者也。夫諸凡理想，大致如斯者，誠以人丁轉輪之時，處現實之世，使不若是，每至舍己從人，沉溺逝波，莫知所屆，文明真髓，頃刻蕩然；惟有剛毅不撓，雖遇外物而弗為移，始足作社會楨幹。排斥萬難，黽勉上征，人類尊嚴，于此攸賴，則具有絕大意力之士貴耳。雖然，此又特其一端而已。試察其他，乃亦以見末葉人民之弱點，蓋往之文明流弊，浸灌性靈，眾庶率纖弱頹靡，日益以甚，漸乃反觀諸己，為之欿然，於是刻意求意力之人，冀倚為將來之柱石。此正猶洪水橫流，自將滅頂，乃神馳彼岸，出全力以呼善沒者爾，悲夫！\n由是觀之，歐洲十九世紀之文明，其度越前古，淩駕亞東，誠不俟明察而見矣。然既以改革而胎，反抗為本，則偏於一極，固理勢所必然。洎夫末流，弊乃自顯。於是新宗蹶起，特反其初，復以熱烈之情，勇猛之行，起大波而加之滌蕩。直至今日，益復浩然。其將來之結果若何，蓋未可以率測。然作舊弊之藥石，造新生之津梁，流衍方長，曼不遽已，則相其本質，察其精神，有可得而徵信者。意者文化常進于幽深，人心不安於固定，二十世紀之文明，當必沉邃莊嚴，至與十九世紀之文明異趣。新生一作，虛偽道消，內部之生活，其將愈深且強歟？精神生活之光耀，將愈興起而發揚歟？成然以覺，出客觀夢幻之世界，而主觀與自覺之生活，將由是而益張歟？內部之生活強，則人生之意義亦愈邃，個人尊嚴之旨趣亦愈明，二十世紀之新精神，殆將立狂風怒浪之間，恃意力以闢生路者也。中國在今，內密既發，四鄰競集而迫拶，情狀自不能無所變遷。夫安弱守雌，篤於舊習，固無以爭存於天下。第所以匡救之者，繆而失正，則雖日易故常，哭泣叫號之不已，于憂患又何補矣？此所為明哲之士，必洞達世界之大勢，權衡校量，去其偏頗，得其神明，施之國中，翕合無間。外之既不後於世界之思潮，內之仍弗失固有之血脈，取今復古，別立新宗，人生意義，致之深邃，則國人之自覺至，個性張，沙聚之邦，由是轉為人國。人國既建，乃始雄厲無前，屹然獨見於天下，更何有於膚淺凡庸之事物哉？顧今者翻然思變，歷歲已多，青年之所思惟，大都歸罪惡于古之文物，甚或斥言文為蠻野，鄙思想為簡陋，風發浡起，皇皇焉欲進歐西之物而代之，而於適所言十九世紀末之思潮，乃漠然不一措意。凡所張主，惟質為多，取其質猶可也，更按其實，則又質之至偽而偏，無所可用。雖不為將來立計，僅圖救今日之阽危，而其術其心，違戾亦已甚矣。況乎凡造言任事者，又復有假改革公名，而陰以遂其私欲者哉？今敢問號稱志士者曰，將以富有為文明歟，則猶太遺黎，性長居積，歐人之善賈者，莫與比倫，然其民之遭遇何如矣？將以路礦為文明歟，則五十年來非澳二洲，莫不興鐵路礦事，顧此二洲土著之文化何如矣？將以眾治為文明歟，則西班牙波陀牙二國，立憲且久，顧其國之情狀又何如矣？若曰惟物質為文化之基也，則列機括，陳糧食，遂足以雄長天下歟？曰惟多數得是非之正也，則以一人與眾禺處，其亦將木居而茅食歟？此雖婦豎，必否之矣。然歐美之強，莫不以是炫天下者，則根柢在人，而此特現象之末，本原深而難見，榮華昭而易識也。是故將生存兩間，角逐列國是務，其首在立人，人立而後凡事舉；若其道術，乃必尊個性而張精神。假不如是，槁喪且不俟夫一世。夫中國在昔，本尚物質而疾天才矣，先王之澤，日以殄絕，逮蒙外力，乃退然不可自存。而輇才小慧之徒，則又號召張皇，重殺之以物質而囿之以多數，個人之性，剝奪無餘。往者為本體自發之偏枯，今則獲以交通傳來之新疫，二患交伐，而中國之沉淪遂以益速矣。嗚呼，眷念方來，亦已焉哉！\n一九○七年作。\n",
  "wordCount" : "8545",
  "inLanguage": "zh",
  "datePublished": "2025-09-01T15:55:23+08:00",
  "dateModified": "2025-09-01T15:55:23+08:00",
  "author":[{
    "@type": "Person",
    "name": "鲁迅"
  }],
  "mainEntityOfPage": {
    "@type": "WebPage",
    "@id": "https://gopherding.github.io/posts/read/%E6%96%87%E5%8C%96%E5%81%8F%E8%87%B3%E8%AE%BA/"
  },
  "publisher": {
    "@type": "Organization",
    "name": "GopherDing's Blog",
    "logo": {
      "@type": "ImageObject",
      "url": "https://gopherding.github.io/img/GopherSpaceCommunity.png"
    }
  }
}
</script>
</head>

<body class="" id="top">
<script>
    (function () {
        let  arr,reg = new RegExp("(^| )"+"change-themes"+"=([^;]*)(;|$)");
        if(arr = document.cookie.match(reg)) {
        } else {
            if (new Date().getHours() >= 19 || new Date().getHours() < 6) {
                document.body.classList.add('dark');
                localStorage.setItem("pref-theme", 'dark');
            } else {
                document.body.classList.remove('dark');
                localStorage.setItem("pref-theme", 'light');
            }
        }
    })()

    if (localStorage.getItem("pref-theme") === "dark") {
        document.body.classList.add('dark');
    } else if (localStorage.getItem("pref-theme") === "light") {
        document.body.classList.remove('dark')
    } else if (window.matchMedia('(prefers-color-scheme: dark)').matches) {
        document.body.classList.add('dark');
    }
</script>

<header class="header">
    <nav class="nav">
        <div class="logo">
            <a href="https://gopherding.github.io/" accesskey="h" title="GopherDing&#39;s Blog (Alt + H)">
            <img src="https://gopherding.github.io/img/GopherSpaceCommunity.png" alt="logo" aria-label="logo"
                 height="50">GopherDing&#39;s Blog</a>
            <div class="logo-switches">
                <button id="theme-toggle" accesskey="t" title="(Alt + T)">
                    <svg id="moon" xmlns="http://www.w3.org/2000/svg" width="24" height="24" viewBox="0 0 24 24"
                         fill="none" stroke="currentColor" stroke-width="2" stroke-linecap="round"
                         stroke-linejoin="round">
                        <path d="M21 12.79A9 9 0 1 1 11.21 3 7 7 0 0 0 21 12.79z"></path>
                    </svg>
                    <svg id="sun" xmlns="http://www.w3.org/2000/svg" width="24" height="24" viewBox="0 0 24 24"
                         fill="none" stroke="currentColor" stroke-width="2" stroke-linecap="round"
                         stroke-linejoin="round">
                        <circle cx="12" cy="12" r="5"></circle>
                        <line x1="12" y1="1" x2="12" y2="3"></line>
                        <line x1="12" y1="21" x2="12" y2="23"></line>
                        <line x1="4.22" y1="4.22" x2="5.64" y2="5.64"></line>
                        <line x1="18.36" y1="18.36" x2="19.78" y2="19.78"></line>
                        <line x1="1" y1="12" x2="3" y2="12"></line>
                        <line x1="21" y1="12" x2="23" y2="12"></line>
                        <line x1="4.22" y1="19.78" x2="5.64" y2="18.36"></line>
                        <line x1="18.36" y1="5.64" x2="19.78" y2="4.22"></line>
                    </svg>
                </button>
                <ul class="lang-switch"><li>|</li>
                </ul>
            </div>
        </div>
        <ul id="menu">
            <li>
                <a href="https://gopherding.github.io/" title="🏠 主页">
                <span>🏠 主页</span>
                </a>
            </li>
            <li>
                <a href="https://gopherding.github.io/search" title="🔍 搜索 (Alt &#43; /)" accesskey=/>
                <span>🔍 搜索</span>
                </a>
            </li>
            <li>
                <a href="https://gopherding.github.io/tags" title="🧩 标签">
                <span>🧩 标签</span>
                </a>
            </li>
            <li>
                <a href="https://gopherding.github.io/archives/" title="⏱️ 时间轴">
                <span>⏱️ 时间轴</span>
                </a>
            </li>
            <li>
                <a href="https://gopherding.github.io/about" title="🙋🏻‍♂️ 关于">
                <span>🙋🏻‍♂️ 关于</span>
                </a>
            </li>
            <li>
                <a href="https://gopherding.github.io/links" title="🤝 友链">
                <span>🤝 友链</span>
                </a>
            </li>
        </ul>
    </nav>
</header>
<main class="main page">
<style>
    i[id*="post_meta_style"] {
        display: flex;
        align-items: center;
        margin: 0 0 10px 0;
    }
</style>

<article class="post-single">
    <div id="single-content">
        <header class="post-header">
            <div class="breadcrumbs"><a href="https://gopherding.github.io/">🏠 主页</a>&nbsp;»&nbsp;<a href="https://gopherding.github.io/posts/">📚文章</a>&nbsp;»&nbsp;<a href="https://gopherding.github.io/posts/read/">📕 阅读</a></div>
            <h1 class="post-title">
                文化偏至论
            </h1>
            <div class="post-description">
                掊物質而張靈明，任個人而排眾數。
            </div>
            <div class="post-meta">

<style>
    i[id*="post_meta_style"] {
        display: flex;
        align-items: center;
        margin: 0 0 10px 0;
    }

    .parent-post-meta {
        display: flex;
        flex-wrap: wrap;
        opacity: 0.8;
    }
</style>

<span class="parent-post-meta">
    <span id="post_meta_style_1">
        <span class="fa fa-calendar-check-o"></span>
        <span>2025-09-01
            &nbsp;&nbsp;
        </span>
    </span>
    
    
    
    
    
    
    
    <span id="post_meta_style_3">
        <span class="fa fa-file-word-o"></span>
        <span>8545字
            &nbsp;&nbsp;
        </span>
    </span>
    <span id="post_meta_style_4">
        <span class="fa fa-clock-o"></span>
        <span>18分钟
            &nbsp;&nbsp;
        </span>
    </span>
    <span id="post_meta_style_5">
        <span class="fa fa-user-o"></span>
        <span>鲁迅
            &nbsp;&nbsp;
        </span>
    </span>
    <span id="post_meta_style_6">
        <span class="fa fa-tags" style="opacity: 0.8"></span>
        <span>
            <span class="post-tags-meta">
                <a href="https://gopherding.github.io/tags/%E5%8F%A4%E6%96%87/" style="color: var(--secondary)!important;">古文</a>
            </span>
        </span>
    </span>
</span>
<span style="opacity: 0.8;">
                    <span id="post_meta_style_7">
                        &nbsp;&nbsp;
                        <span class="fa fa-eye" ></span>
                        <span>
                            <span id="busuanzi_container_page_pv"><span id="busuanzi_value_page_pv"></span></span>
                            &nbsp;&nbsp;
                        </span>
                    </span>
                    <span id="post_meta_style_8">
                        <span class="fa fa-commenting-o"></span>
                        <span>
                            <script src="https://cdn.staticfile.org/twikoo//twikoo.all.min.js"></script>
                            <script>
                                let url = document.documentURI
                                
                                let dnsUrl = "https://gopherding.github.io/"
                                let urlSplit = url.split(dnsUrl)
                                let finalUrl = urlSplit[1]
                                if (finalUrl[0] !== '/') {
                                    finalUrl = '/'+finalUrl
                                }
                                twikoo.getCommentsCount({
                                    envId:  null , 
                                region:  null , 
                                urls: [ 
                                    
                                    finalUrl,
                                ],
                                    includeReply: false 
                                }).then(function (res) {
                                    let count = res[0].count
                                    const obj = document.getElementById("comment_count");
                                    obj.innerText = count
                                    
                                    
                                    
                                }).catch(function (err) {
                                    
                                    console.error(err);
                                });
                            </script>
                            <span id="comment_count"></span>
                        </span>
                    </span>
                </span>

</div>
        </header> <aside id="toc-container" class="toc-container wide">
    <div class="toc">
        <details  open>
        <summary accesskey="c" title="(Alt + C)">
            <span class="details">目录</span>
        </summary>

        <div class="inner"><ul>
                <li>
                    <a href="#%e6%96%87%e5%8c%96%e5%81%8f%e8%87%b3%e8%ae%ba" aria-label="文化偏至论">文化偏至论</a>
                </li>
            </ul>
        </div>
        </details>
    </div>
</aside>
<script>
    let activeElement;
    let elements;
    window.addEventListener('DOMContentLoaded', function (event) {
        checkTocPosition();

        elements = document.querySelectorAll('h1[id],h2[id],h3[id],h4[id],h5[id],h6[id]');
        
        activeElement = elements[0];
        const id = encodeURI(activeElement.getAttribute('id')).toLowerCase();
        document.querySelector(`.inner ul li a[href="#${id}"]`).classList.add('active');
    }, false);

    window.addEventListener('resize', function(event) {
        checkTocPosition();
    }, false);

    window.addEventListener('scroll', () => {
        
        if (elements) {
            activeElement = Array.from(elements).find((element) => {
                if ((getOffsetTop(element) - window.pageYOffset) > 0 &&
                    (getOffsetTop(element) - window.pageYOffset) < window.innerHeight/2) {
                    return element;
                }
            }) || activeElement

            elements.forEach(element => {
                const id = encodeURI(element.getAttribute('id')).toLowerCase();
                if (element === activeElement){
                    document.querySelector(`.inner ul li a[href="#${id}"]`).classList.add('active');
                } else {
                    document.querySelector(`.inner ul li a[href="#${id}"]`).classList.remove('active');
                }
            })
        }
    }, false);

    const main = parseInt(getComputedStyle(document.body).getPropertyValue('--article-width'), 10);
    const toc = parseInt(getComputedStyle(document.body).getPropertyValue('--toc-width'), 10);
    const gap = parseInt(getComputedStyle(document.body).getPropertyValue('--gap'), 10);

    function checkTocPosition() {
        const width = document.body.scrollWidth;
        if (width - main - (toc * 2) - (gap * 4) > 0) {
            document.getElementById("toc-container").classList.add("wide");
        } else {
            document.getElementById("toc-container").classList.remove("wide");
        }
    }

    function getOffsetTop(element) {
        if (!element.getClientRects().length) {
            return 0;
        }
        let rect = element.getBoundingClientRect();
        let win = element.ownerDocument.defaultView;
        return rect.top + win.pageYOffset;
    }
</script>
        <div class="post-content"><h3 id="文化偏至论">文化偏至论<a hidden class="anchor" aria-hidden="true" href="#文化偏至论">#</a></h3>
<p>中國既以自尊大昭聞天下，善詆諆者，或謂之頑固；且將抱守殘闕，以底於滅亡。近世人士，稍稍耳新學之語，則亦引以為愧，翻然思變，言非同西方之理弗道，事非合西方之術弗行，掊擊舊物，惟恐不力，曰將以革前繆而圖富強也。間嘗論之：昔者帝軒轅氏之戡蚩尤而定居於華土也，典章文物，於以權輿，有苗裔之繁衍於茲，則更改張皇，益臻美大。其蠢蠢于四方者，胥蕞爾小蠻夷耳，厥種之所創成，無一足為中國法，是故化成發達，咸出於己而無取乎人。降及周秦，西方有希臘羅馬起，藝文思理，燦然可觀，顧以道路之艱，波濤之惡，交通梗塞，未能擇其善者以為師資。洎元明時，雖有一二景教父師，以教理暨曆算質學於中國，而其道非盛。故迄於海禁既開，皙人踵至之頃，中國之在天下，見夫四夷之則效上國，革面來賓者有之；或野心怒發，狡焉思逞者有之；若其文化昭明，誠足以相上下者，蓋未之有也。屹然出中央而無校讎，則其益自尊大，寶自有而傲睨萬物，固人情所宜然，亦非甚背於理極者矣。雖然，惟無校讎故，則宴安日久，苓落以胎，迫拶不來，上征亦輟，使人苶，使人屯，其極為見善而不思式。有新國林起於西，以其殊異之方術來向，一施吹拂，塊然踣傹，人心始自危，而輇才小慧之徒，於是競言武事。後有學於殊域者，近不知中國之情，遠復不察歐美之實，以所拾塵芥，羅列人前，謂鉤爪鋸牙，為國家首事，又引文明之語，用以自文，徵印度波蘭，作之前鑒。夫以力角盈絀者，于文野亦何關？遠之則羅馬之於東西戈爾，邇之則中國之於蒙古女真，此程度之離距為何如，決之不待智者。然其勝負之數，果奈何矣？苟曰是惟往古為然，今則機械其先，非以力取，故勝負所判，即文野之由分也。則曷弗啟人智而開發其性靈，使知罟獲戈矛，不過以禦豺虎，而喋喋譽白人肉攫之心，以為極世界之文明者又何耶？且使如其言矣，而舉國猶孱，授之巨兵，奚能勝任，仍有僵死而已矣。嗟夫，夫子蓋以習兵事為生，故不根本之圖，而僅提所學以干天下；雖兜牟深隱其面，威武若不可陵，而干祿之色，固灼然現於外矣！計其次者，乃復有製造商估立憲國會之說。前二者素見重於中國青年間，縱不主張，治之者亦將不可縷數。蓋國若一日存，固足以假力圖富強之名，博志士之譽；即有不幸，宗社為墟，而廣有金資，大能溫飽，即使怙恃既失，或被虐殺如猶太遺黎，然善自退藏，或不至於身受；縱大禍垂及矣，而倖免者非無人，其人又適為己，則能得溫飽又如故也。若夫後二，可無論已。中較善者，或誠痛乎外侮迭來，不可終日，自既荒陋，則不得已，姑拾他人之緒餘，思鳩大群以抗禦，而又飛揚其性，善能攘擾，見異己者興，必借眾以陵寡，托言眾治，壓制乃尤烈于暴君。此非獨於理至悖也，即緣救國是圖，不惜以個人為供獻，而考索未用，思慮粗疏，茫未識其所以然，輒皈依於眾志，蓋無殊痼疾之人，去藥石攝衛之道弗講，而乞靈於不知之力，拜禱稽首于祝由之門者哉。至尤下而居多數者，乃無過假是空名，遂其私欲，不顧見諸實事，將事權言議，悉歸奔走干進之徒，或至愚屯之富人，否亦善壟斷之市儈，特以自長營搰，當列其班，況復掩自利之惡名，以福群之令譽，捷徑在目，斯不憚竭蹶以求之耳。嗚呼，古之臨民者，一獨夫也；由今之道，且頓變而為千萬無賴之尤，民不堪命矣，於興國究何與焉。顧若而人者，當其號召張皇，蓋蔑弗托近世文明為後盾，有佛戾其說者起，輒諡之曰野人，謂為辱國害群，罪當甚於流放。第不知彼所謂文明者，將已立準則，慎施去取，指善美而可行諸中國之文明乎，抑成事舊章，咸棄捐不顧，獨指西方文化而為言乎？物質也，眾數也，十九世紀末葉文明之一面或在茲，而論者不以為有當。蓋今所成就，無一不繩前時之遺跡，則文明必日有其遷流，又或抗往代之大潮，則文明亦不能無偏至。誠若為今立計，所當稽求既往，相度方來，掊物質而張靈明，任個人而排眾數。人既發揚踔厲矣，則邦國亦以興起。奚事抱枝拾葉，徒金鐵國會立憲之云乎？夫勢利之念昌狂於中，則是非之辨為之昧，措置張主，輒失其宜，況乎志行汙下，將借新文明之名，以大遂其私欲者乎？是故今所謂識時之彥，為按其實，則多數常為盲子，寶赤菽以為玄珠，少數乃為巨奸，垂微餌以冀鯨鯢。即不若是，中心皆中正無瑕玷矣，於是拮据辛苦，展其雄才，漸乃志遂事成，終致彼所謂新文明者，舉而納之中國，而此遷流偏至之物，已陳舊于殊方者，馨香頂禮，吾又何為若是其芒芒哉！是何也？曰物質也，眾數也，其道偏至。根史實而見於西方者不得已，橫取而施之中國則非也。借曰非乎？請循其本——</p>
<p>夫世紀之元，肇於耶穌出世，歷年既百，是為一期，大故若興，斯即此世紀所有事，蓋從歷來之舊貫，而假是為區分，無奧義也。誠以人事連綿，深有本柢，如流水之必自原泉，卉木之茁於根茇，倏忽隱見，理之必無。故苟為尋繹其條貫本末，大都蟬聯而不可離，若所謂某世紀文明之特色何在者，特舉犖犖大者而為言耳。按之史實，乃如羅馬統一歐洲以來，始生大洲通有之歷史；已而教皇以其權力，制禦全歐，使列國靡然受圈，如同社會，疆域之判，等於一區；益以梏亡人心，思想之自由幾絕，聰明英特之士，雖摘發新理，懷抱新見，而束於教令，胥緘口結舌而不敢言。雖然，民如大波，受沮益浩，則於是始思脫宗教之繫縛，英德二國，不平者多，法皇宮庭，實為怨府，又以居於意也，乃並意太利人而疾之。林林之民，咸致同情於不平者，凡有能阻泥教旨，抗拒法皇，無間是非，輒與贊和。時則有路德（M.Luther）者起於德，謂宗教根元，在乎信仰，制度戒法，悉其榮華，力擊舊教而仆之。自所創建，在廢棄階級，黜法皇僧正諸號，而代以牧師，職宣神命，置身社會，弗殊常人；儀式禱祈，亦簡其法。至精神所注，則在牧師地位，無所勝於平人也。轉輪既始，烈栗遍於歐洲，受其改革者，蓋非獨宗教而已，且波及於其他人事，如邦國離合，爭戰原因，後茲大變，多基於是。加以束縛弛落，思索自由，社會蔑不有新色，則有爾後超形氣學上之發見，與形氣學上之發明。以是胚胎，又作新事：發隱地也，善機械也，展學藝而拓貿遷也，非去羈勒而縱人心，不有此也。顧世事之常，有動無定，宗教之改革已，自必益進而求政治之更張。溯厥由來，則以往者顛覆法皇，一假君主之權力，變革既畢，其力乃張，以一意孤臨萬民，在下者不能加之抑制，日夕孳孳，惟開拓封域是務，驅民納諸水火，絕無所動於心：生計絀，人力耗矣。而物反於窮，民意遂動，革命於是見於英，繼起於美，復次則大起於法朗西，掃蕩門第，平一尊卑，政治之權，主以百姓，平等自由之念，社會民主之思，彌漫于人心。流風至今，則凡社會政治經濟上一切權利，義必悉公諸眾人，而風俗習慣道德宗教趣味好尚言語暨其他為作，俱欲去上下賢不肖之閑，以大歸乎無差別。同是者是，獨是者非，以多數臨天下而暴獨特者，實十九世紀大潮之一派，且曼衍入今而未有既者也。更舉其他，則物質文明之進步是已。當舊教盛時，威力絕世，學者有見，大率默然，其有毅然表白於眾者，每每獲囚戮之禍。遞教力墮地，思想自由，凡百學術之事，勃焉興起，學理為用，實益遂生，故至十九世紀，而物質文明之盛，直傲睨前此二千餘年之業績。數其著者，乃有棉鐵石炭之屬，產生倍舊，應用多方，施之戰鬥製造交通，無不功越於往日；為汽為電，咸聽指揮，世界之情狀頓更，人民之事業益利。久食其賜，信乃彌堅，漸而奉為圭臬，視若一切存在之本根，且將以之範圍精神界所有事，現實生活，膠不可移，惟此是尊，惟此是尚，此又十九世紀大潮之一派，且曼衍入今而未有既者也。雖然，教權龐大，則覆之假手於帝王，比大權盡集一人，則又顛之以眾庶。理若極於眾庶矣，而眾庶果足以極是非之端也耶？宴安逾法，則矯之以教宗，遞教宗淫用其權威，則又掊之以質力。事若盡於物質矣，而物質果品盡人生之本也耶？平意思之，必不然矣。然而大勢如是者，蓋如前言，文明無不根舊跡而演來，亦以矯往事而生偏至，緣督校量，其頗灼然，猶孑與躄焉耳。特其見於歐洲也，為不得已，且亦不可去，去孑與躄，斯失孑與躄之德，而留者為空無。不安受寶重之者奈何？顧橫被之不相係之中國而膜拜之，又寧見其有當也？明者微睇，察逾眾凡，大土哲人，乃蚤識其弊而生憤歎，此十九世紀末葉思潮之所以變矣。德人尼佉（Fr.Nietzsche）氏，則假察羅圖斯德羅（Zarathustra）之言曰，吾行太遠，孑然失其侶，返而觀夫今之世，文明之邦國矣，斑斕之社會矣。特其為社會也，無確固之崇信；眾庶之於知識也，無作始之性質。邦國如是，奚能淹留？吾見放于父母之邦矣！聊可望者，獨苗裔耳。此其深思遐矚，見近世文明之偽與偏，又無望於今之人，不得已而念來葉者也。</p>
<p>然則十九世紀末思想之為變也，其原安在，其實若何，其力之及於將來也又奚若？曰言其本質，即以矯十九世紀文明而起者耳。蓋五十年來，人智彌進，漸乃返觀前此，得其通弊，察其黮闇，於是浡焉興作，會為大潮，以反動破壞充其精神，以獲新生為其希望，專向舊有之文明，而加之掊擊掃蕩焉。全歐人士，為之栗然震驚者有之，芒然自失者有之，其力之烈，蓋深入於人之靈府矣。然其根柢，乃遠在十九世紀初葉神思一派；遞夫後葉，受感化于其時現實之精神，已而更立新形，起以抗前時之現實，即所謂神思宗之至新者也。若夫影響，則眇眇來世，肊測殊難，特知此派之興，決非突見而靡人心，亦不至突滅而歸烏有，據地極固，函義甚深。以是為二十世紀文化始基，雖云早計，然其為將來新思想之朕兆，亦新生活之先驅，則按諸史實所昭垂，可不俟繁言而解者已。顧新者雖作，舊亦未僵，方遍滿歐洲，冥通其地人民之呼吸，餘力流衍，乃擾遠東，使中國之人，由舊夢而入於新夢，衝決囂叫，狀猶狂酲。夫方賤古尊新，而所得既非新，又至偏而至偽，且復橫決，浩乎難收，則一國之悲哀亦大矣。今為此篇，非云已盡西方最近思想之全，亦不為中國將來立則，惟疾其已甚，施之抨彈，猶神思新宗之意焉耳。故所述止於二事：曰非物質，曰重個人。</p>
<p>個人一語，入中國未三四年，號稱識時之士，多引以為大詬，苟被其諡，與民賊同。意者未遑深知明察，而迷誤為害人利己之義也歟？夷考其實，至不然矣。而十九世紀末之重個人，則弔詭殊恒，尤不能與往者比論。試案爾時人性，莫不絕異其前，入於自識，趣於我執，剛愎主己，於庸俗無所顧忌。如詩歌說部之所記述，每以驕蹇不遜者為全局之主人。此非操觚之士，獨憑神思構架而然也，社會思潮，先發其朕，則趍之載籍而已矣。蓋自法朗西大革命以來，平等自由，為凡事首，繼而普通教育及國民教育，無不基是以遍施。久浴文化，則漸悟人類之尊嚴；既知自我，則頓識個性之價值；加以往之習慣墜地，崇信蕩搖，則其自覺之精神，自一轉而之極端之主我。且社會民主之傾向，勢亦大張，凡個人者，即社會之一分子，夷隆實陷，是為指歸，使天下人人歸於一致，社會之內，蕩無高卑。此其為理想誠美矣，顧於個人殊特之性，視之蔑如，既不加之別分，且欲致之滅絕。更舉黮闇，則流弊所至，將使文化之純粹者，精神益趨於固陋，頹波日逝，纖屑靡存焉。蓋所謂平社會者，大都夷峻而不湮卑，若信至程度大同，必在前此進步水準以下。況人群之內，明哲非多，傖俗橫行，浩不可禦，風潮剝蝕，全體以淪於凡庸。非超越塵埃，解脫人事，或愚屯罔識，惟眾是從者，其能緘口而無言乎？物反于極，則先覺善鬥之士出矣：德人斯契納爾（M.Stirner）乃先以極端之個人主義現於世。謂真之進步，在於己之足下。人必發揮自性，而脫觀念世界之執持。惟此自性，即造物主。惟有此我，本屬自由；既本有矣，而更外求也，是曰矛盾。自由之得以力，而力即在乎個人，亦即資財，亦即權利。故苟有外力來被，則無間出於寡人，或出於眾庶，皆專制也。國家謂吾當與國民合其意志，亦一專制也。眾意表現為法律，吾即受其束縛，雖曰為我之輿臺，顧同是輿臺耳。去之奈何？曰：在絕義務。義務廢絕，而法律與偕亡矣。意蓋謂凡一個人，其思想行為，必以己為中樞，亦以己為終極：即立我性為絕對之自由者也。至勖賓霍爾（A.Schopenhauer），則自既以兀傲剛愎有名，言行奇觚，為世希有；又見夫盲瞽鄙倍之眾，充塞兩間，乃視之與至劣之動物並等，愈益主我揚己而尊天才也。至丹麥哲人契開迦爾（S.Kierkegaard）則憤發疾呼，謂惟發揮個性，為至高之道德，而顧瞻他事，胥無益焉。其後有顯理伊勃生（Henrik Ibsen）見於文界，瑰才卓識，以契開迦爾之詮釋者稱。其所著書，往往反社會民主之傾向，精力旁注，則無間習慣信仰道德，苟有拘於虛而偏至者，無不加之觝排。更睹近世人生，每托平等之名，實乃愈趨於惡濁，庸凡涼薄，日益以深，頑愚之道行，偽詐之勢逞，而氣宇品性，卓爾不群之士，乃反窮於草莽，辱于泥塗，個性之尊嚴，人類之價值，將咸歸於無有，則常為慷慨激昂而不能自已也。如其《民敵》一書，謂有人寶守真理，不阿世媚俗，而不見容于人群，狡獪之徒，乃巍然獨為眾愚領袖，借多陵寡，植黨自私，於是戰鬥以興，而其書亦止：社會之象，宛然具於是焉。若夫尼佉，斯個人主義之至雄桀者矣，希望所寄，惟在大士天才；而以愚民為本位，則惡之不殊蛇蠍。意蓋謂治任多數，則社會元氣，一旦可隳，不若用庸眾為犧牲，以冀一二天才之出世，遞天才出而社會之活動亦以萌，即所謂超人之說，嘗震驚歐洲之思想界者也。由是觀之，彼之謳歌眾數，奉若神明者，蓋僅見光明一端，他未遍知，因加讚頌，使反而觀諸黑暗，當立悟其不然矣。一梭格拉第也，而眾希臘人鴆之，一耶穌基督也，而眾猶太人磔之，後世論者，孰不云繆，顧其時則從眾志耳。設留今之眾志，趍諸載籍，以俟評騭於來哲，則其是非倒置，或正如今人之視往古，未可知也。故多數相朋，而仁義之途，是非之端，樊然殽亂；惟常言是解，於奧義也漠然。常言奧義，孰近正矣？是故布魯多既殺該撒，昭告市人，其詞秩然有條，名分大義，炳如觀火；而眾之受感，乃不如安多尼指血衣之數言。於是方群推為愛國之偉人，忽見逐於域外。夫譽之者眾數也，逐之者又眾數也，一瞬息中，變易反復，其無特操不俟言；即觀現象，已足知不祥之消息矣。故是非不可公於眾，公之則果不誠；政事不可公於眾，公之則治不郅。惟超人出，世乃太平。苟不能然，則在英哲。嗟夫，彼持無政府主義者，其顛覆滿盈，剷除階級，亦已至矣，而建說創業諸雄，大都以導師自命。夫一導眾從，智愚之別即在斯。與其抑英哲以就凡庸，曷若置眾人而希英哲？則多數之說，繆不中經，個性之尊，所當張大，蓋揆之是非利害，已不待繁言深慮而可知矣。雖然，此亦賴夫勇猛無畏之人，獨立自強，去離塵垢，排輿言而弗淪於俗囿者也。</p>
<p>若夫非物質主義者，猶個人主義然，亦興起於抗俗。蓋唯物之傾向，固以現實為權輿，浸潤人心，久而不止。故在十九世紀，爰為大潮，據地極堅，且被來葉，一若生活本根，舍此將莫有在者。不知縱令物質文明，即現實生活之大本，而崇奉逾度，傾向偏趨，外此諸端，悉棄置而不顧，則按其究竟，必將緣偏頗之惡因，失文明之神旨，先以消耗，終以滅亡，歷世精神，不百年而具盡矣。遞夫十九世紀後葉，而其弊果益昭，諸凡事物，無不質化，靈明日以虧蝕，旨趣流於平庸，人惟客觀之物質世界是趨，而主觀之內面精神，乃舍置不之一省。重其外，放其內，取其質，遺其神，林林眾生，物欲來蔽，社會憔悴，進步以停，於是一切詐偽罪惡，蔑弗乘之而萌，使性靈之光，愈益就於黯淡：十九世紀文明一面之通弊，蓋如此矣。時乃有新神思宗徒出，或崇奉主觀，或張皇意力，匡糾流俗，厲如電霆，使天下群倫，為聞聲而搖蕩。即具他評騭之士，以至學者文家，雖意主和平，不與世迕，而見此唯物極端，且殺精神生活，則亦悲觀憤歎，知主觀與意力主義之興，功有偉于洪水之有方舟者焉。主觀主義者，其趣凡二：一謂惟以主觀為準則，用律諸物；一謂視主觀之心靈界，當較客觀之物質界為尤尊。前者為主觀傾向之極端，力特著於十九世紀末葉，然其趨勢，頗與主我及我執殊途，僅於客觀之習慣，無所盲從，或不置重，而以自有之主觀世界為至高之標準而已。以是之故，則思慮動作，咸離外物，獨往來於自心之天地，確信在是，滿足亦在是，謂之漸自省具內曜之成果可也。若夫興起之由，則原於外者，為大勢所向，胥在平庸之客觀習慣，動不由己，發如機緘，識者不能堪，斯生反動；其原於內者，乃實以近世人心，日進於自覺，知物質萬能之說，且逸個人之情意，使獨創之力，歸於槁枯，故不得不以自悟者悟人，冀挽狂瀾于方倒耳。如尼佉伊勃生諸人，皆據其所信，力抗時俗，示主觀傾向之極致；而契開迦爾則謂真理準則，獨在主觀，惟主觀性，即為真理，至凡有道德行為，亦可弗問客觀之結果若何，而一任主觀之善惡為判斷焉。其說出世，和者日多，於是思潮為之更張，騖外者漸轉而趣內，淵思冥想之風作，自省抒情之意蘇，去現實物質與自然之樊，以就其本有心靈之域；知精神現象實人類生活之極顛，非發揮其輝光，于人生為無當；而張大個人之人格，又人生之第一義也。然爾時所要求之人格，有甚異於前者。往所理想，在知見情操，兩皆調整，若主智一派，則在聰明睿智，能移客觀之大世界於主觀之中者。如是思惟，迨黑該爾（F.Hegel）出而達其極。若羅曼暨尚古一派，則息孚支培黎（Shaftesbury）承盧騷（J.Rousseau）之後，尚容情感之要求，特必與情操相統一調和，始合其理想之人格。而希籟（Fr.Schiller）氏者，乃謂必知感兩性，圓滿無間，然後謂之全人。顧至十九世紀垂終，則理想為之一變。明哲之士，反省於內面者深，因以知古人所設具足調協之人，決不能得之今世；惟有意力軼眾，所當希求，能於情意一端，處現實之世，而有勇猛奮鬥之才，雖屢踣屢僵，終得現其理想：其為人格，如是焉耳。故如勖賓霍爾所張主，則以內省諸己，豁然貫通，因曰意力為世界之本體也；尼佉之所希冀，則意力絕世，幾近神明之超人也；伊勃生之所描寫，則以更革為生命，多力善鬥，即迕萬眾不懾之強者也。夫諸凡理想，大致如斯者，誠以人丁轉輪之時，處現實之世，使不若是，每至舍己從人，沉溺逝波，莫知所屆，文明真髓，頃刻蕩然；惟有剛毅不撓，雖遇外物而弗為移，始足作社會楨幹。排斥萬難，黽勉上征，人類尊嚴，于此攸賴，則具有絕大意力之士貴耳。雖然，此又特其一端而已。試察其他，乃亦以見末葉人民之弱點，蓋往之文明流弊，浸灌性靈，眾庶率纖弱頹靡，日益以甚，漸乃反觀諸己，為之欿然，於是刻意求意力之人，冀倚為將來之柱石。此正猶洪水橫流，自將滅頂，乃神馳彼岸，出全力以呼善沒者爾，悲夫！</p>
<p>由是觀之，歐洲十九世紀之文明，其度越前古，淩駕亞東，誠不俟明察而見矣。然既以改革而胎，反抗為本，則偏於一極，固理勢所必然。洎夫末流，弊乃自顯。於是新宗蹶起，特反其初，復以熱烈之情，勇猛之行，起大波而加之滌蕩。直至今日，益復浩然。其將來之結果若何，蓋未可以率測。然作舊弊之藥石，造新生之津梁，流衍方長，曼不遽已，則相其本質，察其精神，有可得而徵信者。意者文化常進于幽深，人心不安於固定，二十世紀之文明，當必沉邃莊嚴，至與十九世紀之文明異趣。新生一作，虛偽道消，內部之生活，其將愈深且強歟？精神生活之光耀，將愈興起而發揚歟？成然以覺，出客觀夢幻之世界，而主觀與自覺之生活，將由是而益張歟？內部之生活強，則人生之意義亦愈邃，個人尊嚴之旨趣亦愈明，二十世紀之新精神，殆將立狂風怒浪之間，恃意力以闢生路者也。中國在今，內密既發，四鄰競集而迫拶，情狀自不能無所變遷。夫安弱守雌，篤於舊習，固無以爭存於天下。第所以匡救之者，繆而失正，則雖日易故常，哭泣叫號之不已，于憂患又何補矣？此所為明哲之士，必洞達世界之大勢，權衡校量，去其偏頗，得其神明，施之國中，翕合無間。外之既不後於世界之思潮，內之仍弗失固有之血脈，取今復古，別立新宗，人生意義，致之深邃，則國人之自覺至，個性張，沙聚之邦，由是轉為人國。人國既建，乃始雄厲無前，屹然獨見於天下，更何有於膚淺凡庸之事物哉？顧今者翻然思變，歷歲已多，青年之所思惟，大都歸罪惡于古之文物，甚或斥言文為蠻野，鄙思想為簡陋，風發浡起，皇皇焉欲進歐西之物而代之，而於適所言十九世紀末之思潮，乃漠然不一措意。凡所張主，惟質為多，取其質猶可也，更按其實，則又質之至偽而偏，無所可用。雖不為將來立計，僅圖救今日之阽危，而其術其心，違戾亦已甚矣。況乎凡造言任事者，又復有假改革公名，而陰以遂其私欲者哉？今敢問號稱志士者曰，將以富有為文明歟，則猶太遺黎，性長居積，歐人之善賈者，莫與比倫，然其民之遭遇何如矣？將以路礦為文明歟，則五十年來非澳二洲，莫不興鐵路礦事，顧此二洲土著之文化何如矣？將以眾治為文明歟，則西班牙波陀牙二國，立憲且久，顧其國之情狀又何如矣？若曰惟物質為文化之基也，則列機括，陳糧食，遂足以雄長天下歟？曰惟多數得是非之正也，則以一人與眾禺處，其亦將木居而茅食歟？此雖婦豎，必否之矣。然歐美之強，莫不以是炫天下者，則根柢在人，而此特現象之末，本原深而難見，榮華昭而易識也。是故將生存兩間，角逐列國是務，其首在立人，人立而後凡事舉；若其道術，乃必尊個性而張精神。假不如是，槁喪且不俟夫一世。夫中國在昔，本尚物質而疾天才矣，先王之澤，日以殄絕，逮蒙外力，乃退然不可自存。而輇才小慧之徒，則又號召張皇，重殺之以物質而囿之以多數，個人之性，剝奪無餘。往者為本體自發之偏枯，今則獲以交通傳來之新疫，二患交伐，而中國之沉淪遂以益速矣。嗚呼，眷念方來，亦已焉哉！</p>
<p>一九○七年作。</p>


        </div>

        <footer class="post-footer">
            
<nav class="paginav">
  <a class="prev" href="https://gopherding.github.io/posts/read/la-marseillaise/">
    <span class="title">« 上一页</span>
    <br>
    <span>La Marseillaise</span>
  </a>
  <a class="next" href="https://gopherding.github.io/posts/read/do-not-go-gentle-into-that-good-night/">
    <span class="title">下一页 »</span>
    <br>
    <span>Do not go gentle into that good night</span>
  </a>
</nav>

        </footer>
    </div>

<style>
    .comments_details summary::marker {
        font-size: 20px;
        content: '👉展开评论';
        color: var(--content);
    }
    .comments_details[open] summary::marker{
        font-size: 20px;
        content: '👇关闭评论';
        color: var(--content);
    }
</style>


<div>
    <details class="comments_details">
        <summary style="cursor: pointer; margin: 50px 0 20px 0;width: 130px;">
            <span style="font-size: 20px;color: var(--content);">...</span>
        </summary>
        <div id="tcomment"></div>
    </details>
    <script src="https://cdn.staticfile.org/twikoo//twikoo.all.min.js">
    </script>
    <script>
        twikoo.init({
            envId:  null ,
        el: "#tcomment",
            lang: 'zh-CN',
            region:  null ,
        path: window.TWIKOO_MAGIC_PATH||window.location.pathname,
        })
    </script>
</div>
</article>
</main>

<footer class="footer">
    <span>
        Copyright
        &copy;
        2021-2025
        <a href="https://gopherding.github.io/" style="color:#939393;">GopherDing&#39;s Blog</a>
        All Rights Reserved. Generated with 
        <a href="https://gohugo.io/" rel="nofollow noopener" target="_blank">Hugo</a>
        .Version 0.147.9.
    </span>
    <a href="https://beian.miit.gov.cn/" target="_blank" style="color:#939393;"></a>&nbsp;
    <span>
        <a target="_blank" href="http://www.beian.gov.cn/portal/registerSystemInfo?recordcode=null"
           style="display:inline-block;text-decoration:none;height:20px;color:#939393;">
            <img src="" style="float:left;margin: 0px 5px 0px 0px;"/>
            
        </a>
    </span>
    <br>
    <span id="busuanzi_container">
        <span class="fa fa-user"></span> <span id="busuanzi_value_site_uv"></span>
        <span class="fa fa-eye"></span> <span id="busuanzi_value_site_pv"></span>
    </span>
</footer>
<a href="#top" aria-label="go to top" title="Go to Top (Alt + G)" class="top-link" id="top-link" accesskey="g">
    <span class="topInner">
        <svg class="topSvg" xmlns="http://www.w3.org/2000/svg" viewBox="0 0 12 6" fill="currentColor">
            <path d="M12 6H0l6-6z"/>
        </svg>
        <span id="read_progress"></span>
    </span>
</a>

<script>
    document.addEventListener('scroll', function (e) {
        const readProgress = document.getElementById("read_progress");
        const scrollHeight = document.documentElement.scrollHeight;
        const clientHeight = document.documentElement.clientHeight;
        const scrollTop = document.documentElement.scrollTop || document.body.scrollTop;
        readProgress.innerText = ((scrollTop / (scrollHeight - clientHeight)).toFixed(2) * 100).toFixed(0);
    })
</script>

<script>
    let menu = document.getElementById('menu')
    if (menu) {
        menu.scrollLeft = localStorage.getItem("menu-scroll-position");
        menu.onscroll = function () {
            localStorage.setItem("menu-scroll-position", menu.scrollLeft);
        }
    }

    document.querySelectorAll('a[href^="#"]').forEach(anchor => {
        anchor.addEventListener("click", function (e) {
            e.preventDefault();
            var id = this.getAttribute("href").substr(1);
            if (!window.matchMedia('(prefers-reduced-motion: reduce)').matches) {
                document.querySelector(`[id='${decodeURIComponent(id)}']`).scrollIntoView({
                    behavior: "smooth"
                });
            } else {
                document.querySelector(`[id='${decodeURIComponent(id)}']`).scrollIntoView();
            }
            if (id === "top") {
                history.replaceState(null, null, " ");
            } else {
                history.pushState(null, null, `#${id}`);
            }
        });
    });
</script>
<script>
    let mybutton = document.getElementById("top-link");
    window.onscroll = function () {
        if (document.body.scrollTop > 200 || document.documentElement.scrollTop > 200) {
            mybutton.style.visibility = "visible";
            mybutton.style.opacity = "1";
        } else {
            mybutton.style.visibility = "hidden";
            mybutton.style.opacity = "0";
        }
    };
</script>
<script>
    document.getElementById("theme-toggle").addEventListener("click", () => {
        (function() {
            document.cookie = "change-themes" + "="+ escape ("false");
        })()

        if (document.body.className.includes("dark")) {
            document.body.classList.remove('dark');
            localStorage.setItem("pref-theme", 'light');
        } else {
            document.body.classList.add('dark');
            localStorage.setItem("pref-theme", 'dark');
        }
    });
</script>

<script>
    document.body.addEventListener('copy', function (e) {
        if (window.getSelection().toString() && window.getSelection().toString().length > 50) {
            let clipboardData = e.clipboardData || window.clipboardData;
            if (clipboardData) {
                e.preventDefault();
                let htmlData = window.getSelection().toString() +
                    '\r\n\n————————————————\r\n' +
                    '版权声明：本文为「'+"GopherDing's Blog"+'」的原创文章，遵循CC 4.0 BY-SA版权协议，转载请附上原文出处链接及本声明。' +
                '\r\n原文链接：' + location.href;
                let textData = window.getSelection().toString() +
                    '\r\n\n————————————————\r\n' +
                    '版权声明：本文为「'+"GopherDing's Blog"+'」的原创文章，遵循CC 4.0 BY-SA版权协议，转载请附上原文出处链接及本声明。' +
                '\r\n原文链接：' + location.href;
                clipboardData.setData('text/html', htmlData);
                clipboardData.setData('text/plain', textData);
            }
        }
    });
</script>
<script>
    document.querySelectorAll('pre > code').forEach((codeblock) => {
        const container = codeblock.parentNode.parentNode;
        const copybutton = document.createElement('button');
        copybutton.classList.add('copy-code');
        copybutton.innerText = '复制';

        function copyingDone() {
            copybutton.innerText = '已复制！';
            setTimeout(() => {
                copybutton.innerText = '复制';
            }, 2000);
        }

        copybutton.addEventListener('click', (cb) => {
            if ('clipboard' in navigator) {
                let text = codeblock.textContent +
                    '\r\n————————————————\r\n' +
                    '版权声明：本文为「'+"GopherDing's Blog"+'」的原创文章，遵循CC 4.0 BY-SA版权协议，转载请附上原文出处链接及本声明。' +
                '\r\n原文链接：' + location.href;
                navigator.clipboard.writeText(text);
                copyingDone();
                return;
            }

            const range = document.createRange();
            range.selectNodeContents(codeblock);
            const selection = window.getSelection();
            selection.removeAllRanges();
            selection.addRange(range);
            try {
                document.execCommand('copy');
                copyingDone();
            } catch (e) {}
            selection.removeRange(range);
        });

        let language = codeblock.className.replaceAll("language-", "")
        let macTool = document.createElement("div")
        let macTool1 = document.createElement("div")
        let macTool2 = document.createElement("div")
        let macTool3 = document.createElement("div")
        let languageType = document.createElement("div")
        languageType.innerText = language
        macTool.setAttribute('class', 'mac-tool')
        macTool1.setAttribute('class', 'mac bb1')
        macTool2.setAttribute('class', 'mac bb2')
        macTool3.setAttribute('class', 'mac bb3')
        languageType.setAttribute('class', 'language-type')
        macTool.appendChild(macTool1)
        macTool.appendChild(macTool2)
        macTool.appendChild(macTool3)
        macTool.appendChild(languageType)

        if (container.classList.contains("highlight")) {
            container.appendChild(copybutton);
            container.appendChild(macTool)
        } else if (container.parentNode.firstChild == container) {
            
        } else if (codeblock.parentNode.parentNode.parentNode.parentNode.parentNode.nodeName == "TABLE") {
            
            codeblock.parentNode.parentNode.parentNode.parentNode.parentNode.appendChild(copybutton);
            container.appendChild(macTool)
        } else {
            
            codeblock.parentNode.appendChild(copybutton);
            container.appendChild(macTool)
        }
    });
</script>
</body>

</html>
